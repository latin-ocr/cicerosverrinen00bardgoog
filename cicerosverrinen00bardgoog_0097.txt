35 - 4ο. 83

excitatus es, qui te totiens seniorum iuniorumque cen·
turiis illo honore adfici pronuntiavit, ut hoc putares,
aliquam rei publicae partem tibi creditam, annum tibi
illum unum domo {carendum esse meretricis? Cum tibi
5sorte obtigisset, uti ius diceres, quantum negotii,
quid oneris haberes, numquam cogitasti? Neque illud
rationis habuisti, si forte expergefacere te posses, eam
provinciam, quam tueri singulari sapientia atque integri-
tate difficile esset, ad summam stultitiam nequitiamque
ιο venisse? Itaque non modo a domo tua Chelidonem
in praetura excludere noluisti, sed in Chelidonis domum
praeturam totam detulisti. Secuta provincia est3 in 39
qua numquam tibi venit in mentem non tibi idcirco fasces
ac secures et tantam imperii vim tantamque ornamentorum
15 omnium dignitatem datam, ut earum rerum vi et auctoritate
omnia repagula pudoris officiique perfringeres, ut omnium
bona praedam xtuam ducereS, ut nullius res tuta, nullius
domus clausa, nullius vita saepta, nuHius pudicitia munita
contra tuam cupiditatem et audaciam posset esse3 in qua
20 tu te ita gessisti, ut, omnibus cum teneare rebus, ad bellum
fugitivorum confugias3 ex quo iam intellegis non modo
nullam tibi defensionem, sed maximam vim criminum
exortam3 nisi forte Italici fugitivorum belli reliquias atque
illud Tempsanum incommodum proferes, ad quod recens
25 cum te peropportune fortuna attulisset, si quid in te vir-
tutis aut industriae habuisses, idem, qui semper fueras,
inventus es.
Cum ad te Valentini venissent et pro iis homo 4ο
disertus ac nobilis, M. Marius, loqueretur, ut negotium
30 susciperes, ut, cum penes te praetorium nomen esset,
. ad illam parvam manum exstinguendam ducem te prin-
cipemque praebereS, non modo id refugisti, sed eo ipso
tempore cum esses in litore, Tertia illa tua, quam tu
tecum· deportaras, erat in omnium conspectu3 ipsis
⁸5 autem Valentinis ex tam inlustri nobilique municipio
6*

